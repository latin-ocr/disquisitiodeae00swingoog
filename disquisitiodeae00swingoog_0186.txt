170

possessionis praediorum arripiendae, quod jure pignoris privatis
competere constat. Num interdictis vetabatur contra apprehen-
sionem possessionis vim fieri ¹)? Quo remedio utebatur respu-
blica si bona subsignata everterentur sive fraude alienarentur?
Operae pretium fuisset haec omnia accurate indicare.

Denique quid tandem prodest, quaere, jus pignoris illud,
quod memorant interpretes, cum res in quibus constituitur, jam
ita creditori obligata sint ut obligatione commissa venire possint?

Quamvis igitur jure pignoris hoc non factum esse pu·
tem, nihilominus certum est subsignationem praediorum in
,maiorem crediti securitatem usu venisse, sc. „cum satis cau·
tum non esse videretur praedibuS.” Ab hisce verbis Capitis 60
igitur proficiscendum videtur in explicando jure reipublicae
in praediis subsignatis

Magis cavebatur subsignatione, licet omnia bona, praedia
quoque debitorum et praedum reipublicae obligata jam essent3
ergo subscriptione illa praedia videri possent arctius obligari 3
neque tamen specialem obligationem constitui puto subsi-
gnatione, imo probabiliorem duco sententiam quam acriter et
prudenter propugnavit thMERMAN, qui subsignationem reme-
dium fuisse putat contra profusionem, negligentiam vel frau-
dem debitoris. Praes enim, licet obligata essent, bona sua
evertere sive fraude alienare poterat. „Huic facillime''‚ ut
utar verbis auctoris laudati, 2) „occurri poterat, si magistratui
nonnulla bona, maxime immobilia, domne, agri, quae et a
creditore praeferri necesse esset et apud debitorem commodius

remanerent, designabantur quae exsecutioni surripi non possent.

¹) Vide saeuorum, I‘fandr. p. 11, 12.
2) Vide Bisa. p. 19, 20.

