85

summo jure, si regulam juris Romani cogitemus: „Par majorve
potestas plus valeto” ¹), efficitur aediles et quaestores neque

pari neque majore sed minore honore functos esse quam II·
viros·

Ex legibus non patet utrum major honor aedilitas quam
quaestura habita sit necne, neque ex Capite 54 legis Mal. ne·
que ex Capite 27 legis Salp. illud effici posse videtur. Solum
-hoc animadvertendum, ubique in monumentis ubi conjunctim
memorentur, aedilium mentionem fieri ante quaestores.

Antequam de potestate diversa magistratuum dico, exa-
minandum est quibus licuerit honores gerere. Non omnes Mala·
cae et Salpensae magistratu fungi possunt3 nonnullorum IIvir
qui comitia habet rationem habere non potest. Prouti autem
diversi sunt honores , diversa quoque requiruntur in personis
eorum qui uuum alterumve magistratum petant ς nihilominus
omnibus candidatis , quemcunque honorem petant, est conditio
necessaria ut siut ingenui.

Hoc placitum convenit cum jure noto 3 lex Visellia enim
libertinos arcebat a petitione magistratus 2). Praeceptum legis
Viselliae quodammodo lege Malacitana restringitur ad certam
classem ingenuorum3 lego enim in Capite 54: „Qui comitia
habere debebit is primum IIviros ex eo genere ingenuorum
hominum de quo hac lege cautum comprehensumque est,
deinde proximo quoque tempore aediles, item quaestores ex eo
genere ingenuorum hominum de quo hac lege cautum com-
prehensumque est creandos curato.'’ Itaque tam eos qui IIvira-

tum quam aedilitatem vel quaesturam peterent in numero

 

¹) Vide crcEBoxEu, de Leq. Lib. 3 Cap. 3 initio et 4.
²¹) Vide leg. unicam. Cod. ad quem Viselliam (9.21).

