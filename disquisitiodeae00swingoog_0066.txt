48

respublicas pertinuisset si Malacae, imo in omnibus municipiis
jus suffragii iis concessum fuisset qui domicilium ibi consti-
tuissent, quamvis cives municipii non essent; denique om·
nino conjunctum fuisse jus suffragii cum civitate vel Lati·
nitate ita ut qui ea uterentur in omnibus municipiis suffragia
ferre potuissent, frustra mmm ex lege Malacitana colligere
conatus est 3 tantum enim in hoc Capite civibus Romanis et
Latinis jus illud tribuitur in illo municipio ubi incolae sunt.
Redit igitur eo mea disputatio , ut quod Malacae juris fuisse
noverimus aliis quoque municipiis , imo Salpensae saltem re-
cusare nolim. ι

Quamvis autem incolae in municipio Malacitano aeque
ac cives habeant jus suffragii, eodem tamen modo jure illo
non usos esse videmus· Antequam municipes ad suffragia fe·
tenda vocabantur, uti postea exponetur, una curia sorte in-
dicabatur, ubi incolae suffragia ferre possent. Tale quid Ro-
mae quoque usu venisse LIVIUS memoriae tradidit, qui docet ¹)
„a tribunis sitellam allatam esse ut sortirentur ubi Latini suf-
fragium ferrent.”

Itaque in una tribu Latini Romae, in una curia incolae
cives Romani Latinive Malacae suffragium ferebant3 neque dif-
ficile videtur respondere quaestioni, quare huiusmodi suffragii la-
tio iis praescripta fuerit 3 eo consilio enim invaluisse puto ut
voluntas eorum cognosceretur, iidem tamen in republica nihil
valerent.

Cum jure suffragii arcte cohaeret jus honorum qua de re
hoc loco pauca dicenda sunt. Municipes jure honorum gau·

debant ; non tamen omnes -- nam uti ex illa legis parte appa-

¹) Lib. 25, Cap. 3.

 

