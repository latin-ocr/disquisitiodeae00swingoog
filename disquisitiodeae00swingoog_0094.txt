⁷8

men cui melius potestas illa dari potuisset, cum proculdubio
Senatus Romanus in urbe Latina ea uti non potuisset.

Postea notum est curatoribus reipublicae mandatam fuisse
curam ut cives domus reficerent, quo iussu neglecto ipsius
reipublicae sumptibus exstruebantur 3 quo facto tamen aedifi·
cium pignoris loco erat ¹).

Differt quoque a superioribus potestas quae curiae tri-
buitur in Capite 67 legis Mal. Cum administratio pecuniae
publicae magistratibus concessa prorsus fere sit libera in mu·
municipiis Flaviis neque magnae sint partes ordinis in ea re,
non item de iis constitutum est, qui quocunque munere pu-
blico functi pecuniam publicam possideant. Ita enim lex Ma·
lacitana: „Qui rationes communes negotiumve quod commune
municipum ejus municipii gesserit tractaverit is heresve ejus
isve ad quem ea res pertinebit in diebus 30 proximis», qui-
bus ea negotia easve rationes gerere tractare desierit, quibus-
que decuriones conscriptique habebuntur rationes edito reddi-
toque decurionibus conscriptis cuive de his accipiendis cog-
noscendis ex decreto negotium datum erit.’'

In hac causa quae sine dubio ad omnes spectat qui ne-
gotium publicum gesserunt Senatus municipalis administrationi
pecuniae publicae prospicit, rationes accipit haud ita diu post
negotium perfectum, neque tamen semper ipse 3 saepissime eve-
nit ut ad rationes exigendas secundum Caput 68 legis Mal. a
curia actores tres eligantur; eo tamen non minuitur auctoritas
Senatus in hac causa, cum patronis illis officium incumbat ut
tempus ab ordine postulent ad causam cognoscendam, quo

praeterlapso de ea re ad curiam referre oportet.

 

1) Vid. 1. 46 D. de damno infecto, (39.2).

 

